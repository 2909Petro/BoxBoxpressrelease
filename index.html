
<!DOCTYPE html>
<html>
	<head>
		<title>Едріан Ньюї йде з RedBull. Що далі?</title>
	</head>
	<body>
		<h1> Едріан Ньюї йде з RedBull. Що далі? </h1>
		<!-- wp:image {"id":14,"sizeSlug":"full","linkDestination":"none"} -->
<figure class="wp-block-image size-full"><img src="http://localhost/wordpress/wp-content/uploads/2024/05/c.webp" alt="Технічний директор RedBull Едріан Ньюї" class="wp-image-14"/></figure>
<!-- /wp:image -->

<!-- wp:paragraph -->
<p>Автор: Тимошенко Петро</p>
<!-- /wp:paragraph -->

<!-- wp:paragraph -->
<p>07.05.2024</p>
<!-- /wp:paragraph -->

<!-- wp:paragraph -->
<p>У середу, 1 травня 2024 року, на сайті команди Formula 1 "Oracle RedBull racing" було опубліковане <a href="https://www.redbullracing.com/int-en/adrian-newey-to-leave-red-bull-in-2025">повідомлення</a> про те, що технічний директор команди Едріан Ньюї йде з колективу після 19 років спільної роботи. Відомо, що зараз, замість роботи технічного директора, він зосередиться на створенні гіперкара RB17, а вже у першому кварталі 2025 року піде з команди остаточно.</p>
<!-- /wp:paragraph -->

<!-- wp:paragraph -->
<p>Для багатьох інформація про те, що Едріан Ньюї йде з RedBull стала шоком, адже він є легендою колективу. Едріан працював у команді з 2006 року і за цей час створив 7 болідів, що здобули перемогу в сезоні: 4 перемоги, з 2010 до 2013 завоював Себастіан Феттель і 3, із 2021 до 2023 Макс Ферстаппен.</p>
<!-- /wp:paragraph -->

<!-- wp:heading -->
<h2 class="wp-block-heading">Причина відставки</h2>
<!-- /wp:heading -->

<!-- wp:paragraph -->
<p>Згідно  з <a href="https://www.the-race.com/formula-1/f1-podcast-adrian-newey-left-red-bull-where-next/">статею</a> колумністу видання The Race Марка Х’юза причина через яку Хьюї йде з колективу суто особиста і полягає в конфлікті із головою команди, Крістіаном Горнером. Попри цю суперечку, моральний дух команди на висоті та усі сфокусовані на здобутті четвертого дублю у цьому сезоні.</p>
<!-- /wp:paragraph -->

<!-- wp:paragraph -->
<p>У свому <a href="https://suspilne.media/sport/736255-dizajner-semi-cempionskih-bolidiv-red-bull-zalisit-komandu-formuli-1-v-sezoni-2025-roku/">коментарі</a> Едріан зазначив: "Протягом майже двох десятиліть це було для мене великою честю — відіграти ключову роль в прогресі «Ред Булл» від новачків до кількаразових чемпіонів. Проте я відчуваю, що зараз — своєчасний момент, аби передати естафету іншим та шукати нові виклики для себе. На нас очікують кінцеві етапи розробки RB17, тож решту часу в команді я буду сконцентрований на цьому".</p>
<!-- /wp:paragraph -->

<!-- wp:heading -->
<h2 class="wp-block-heading">Що далі для Едріана?</h2>
<!-- /wp:heading -->

<!-- wp:paragraph -->
<p>Ньюї вже пов'язують з переходом до інших команд Формули-1 — Ferrari, Aston Martin, або навіть Mercedes. Проте на зараз це лише припущення, адже немає жодної інформації про те, що він уклав угоду з новою командою. Своєю чергою, італійське видання La Gazzetta dello Sport <a href="https://www.gazzetta.it/motori/ferrari/01-05-2024/newey-ferrari-accordo-vicino-ha-visto-vasseur-a-londra.shtml">повідомило</a>, що Ньюї вже зустрічався з очільником Ferrari Фредеріком Вассером. Важливо зазначити, що за Скудерію з 2025 року буде виступати семиразовий чемпіон F1 Льюїс Гемільтон. Цей дует може потенційно стати серйозною загрозою для домінації RedBull. Звісно ж, не можна виключати, що конструктор просто йде на пенсію. Але керівництво Формули 1 (FIA) зацікавлене у праці Ньюї в іншому колективі задля збільшення конкуренції.</p>
<!-- /wp:paragraph -->

<!-- wp:heading -->
<h2 class="wp-block-heading">Едріан Ньюї йде з RedBull: майбутнє команди</h2>
<!-- /wp:heading -->

<!-- wp:paragraph -->
<p>У короткостроковій перспективі це не буде мати страшних наслідків. Така топкоманда як RedBull є занадто міцною, щоб відставка навіть такого цінного співробітника стала катастрофою. Команда наповнена молодими та талановитими інженерами які мають надвисоку мотивацію, щоб показати, що навіть без свого лідера вони можуть творити технологічні дива. Увесь цей час вони були в тіні генія Едріана, а зараз у них зв'явився шанс показати, на що вони здатні. Але, звісно ж, не можна применшувати масштаб особистості Едріана. У довгостроковій перспективі це втрата найціннішого кадрового ресурсу, до того ж Ньюї може перейти до конкурентів, що може стати подвійним ударом для колективу RB. Щобільше, відставка такого лідера в команді точно позитивно не вплине на моральний дух RedBull. Багато хто пов'язує ці події із початком розпаду колективу, усе гучнішими стають розмови про потенційний трансфер Макса Ферстаппена у Mercedes.</p>
<!-- /wp:paragraph -->

<!-- wp:paragraph -->
<p>В будь-якому випадку, в разі відходу Ньюї на пенсію світ автоспорту втратить справді геніальний розум та легендарну особистість. Саме тому ми бажаємо Едріану Ньюї не втрачати хист до улюбленої справи. З нетерпінням чекаємо новин про подальшу долю конструктора, щоб поділитися ними із вами!</p>
<!-- /wp:paragraph -->

	</body>
</html>
